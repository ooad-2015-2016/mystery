#mystery


Članovi tima:

1. Ahmed Kovačević
2. Mehmed Kadrić
3. Elvan Pačariz
4. Amina Džebo



#Alarmni sistem


##Opis teme
Alarm kao sistem služi da osigura zaštitu vaše imovine, vaše sigurnosti ili sigurnosti vaših bližnjih. Sigurno ste bili u prilici čuti kako se u vašoj blizini desila neka krađa ili neko slično krivično djelo. Ukoliko želite da se nešto slično vama ne desi, rješenje je alarmni sistem. Time vi na elegantan način obavještavate komšije (zvukom sirene), te najbližu policijsku stanicu o uljezu u vašem posjedu. Korištenjem ovog alarmnog sistema obeshrabrit ćete bilo koji pokušaj provalnika u vaš dom.


##Procesi

####Registracija na aplikaciju
Ukoliko želite pristupiti aplikaciji za kontrolu alarmnog sistema, potrebno je da se registrujete. Prilikom registracije, potrebni su samo osnovni podaci o korisniku. Također, prilikom registracije klijent ima mogućnost odabira passworda kojeg će koristiti ubuduće.

####Korištenje sistema
Ovisno o želji klijenta dolazi do aktiviranja/deaktiviranja alarmnog sistema. Najčešće, klijent prilikom izlaska iz svog doma aktivira alarmni sistem koji ostaje u tom stanju sve dok korisnik ne bude zahtjevao suprotno. Ukoliko dođe do neželjene pojave, pali se sirena, te se korisnik putem telefona obavještava o detekciji uljeza. Nakon obavještavanja najbliže policijske stanice, korisnik dobiva sliku uljeza, te ima mogućnost da upali svjetla u svome domu. Naravno, jedna od opcija jeste i deaktiviranje alarma. Dakle, sistem se pali unošenjem odgovarajućeg password-a. Stanje senzora nam govori o prisustvu uljeza, te u slučaju nekih promjena, sistem se aktivira (npr. ako se koristi IC senzor pomjeraja, ukoliko dođe do detekcije, promjena napona na izlazu senzora aktivira alarm).

####Izvještaj
Nakon deaktivacije, korisnik dobiva izvještaj o stanju sistema. U izvještaju se nalazi vremenski interval koliko je sistem bio upaljen, vrijeme u koje se desila detekcija uljeza (ukoliko je došlo do detekcije), te slika uljeza.


##Funkcionalnosti

- Mogućnost aktiviranja i deaktiviranja alarm sistema
- Mogućnost postavljanja šifre za alarm sistem
- Mogućnost paljenja i gašenja svjetla u vašem domu
- Mogućnost istovremenog obavještavanja po otkrivanju uljeza
- Jednostavna montaža (bez građevinskih radova) 

##Akteri

**1. Korisnik usluga**
Korisnik usluga je osoba koja ima pristup upravljanja alarmnim sistemom. Ima mogućnost aktiviranja ili deaktiviranja alarma, može odabrati razne opcije obavještavanja nakon detekcije, itd.

**2. Supervizor/IT stručnjak**
Osoba koja stoji na raspolaganju klijentu u bilo koje vrijeme. Prilikom detekcije uljeza, supervizor može učiniti određene korake.
Osoba zadužena za tehničku podršku korisnicima ovog sistema.

**3. Sistem za registraciju**
Sistem na koji se registrira korisnik alarm sistema.


#Uputa za korištenje aplikacije (HELP)

	Alarmni sistem je aplikacija koja Vam omogućava zaštitu i kontrolu nad Vašim domom ili objektom koji želite nadzirati na veoma jednostavan način. Aplikacija ima pristupačan korisnički interfejs, te je, unatoč svojoj jednostavnosti, veoma efikasna.

	Sama aplikacija dopušta da sistem ima jednog glavnog korisnika kao i više običnih korisnika. Glavni korisnik se  unošenjem osnovnih podataka kroz početni obrazac registruje na sistem svih korisnika ove aplikacije, odnosno na sistem za registraciju koji je pod kontrolom firme koja proizvodi i distribuira kompletan sistem. Sistem se sastoji od glavnog uređaja, aplikacije koja je isprogramirana u njemu, te pomoćnih uređaja kao što su kamera za video nadzor, senzor, određeni prekidači, ožičenja i slično. Nakon što glavni korisnik popuni početni obrazac i registruje se, dobije povratne informacije od firme, ima svoje korisničko ime i password i alarmni sistem je spreman za korištenje.
 
	Osnovna fukcija sistema je da se pokrene sistem, tj. "uključite" alarm kada želite započeti nadziranje. Sistem u stanje nadziranja mogu dovesti glavni, ali i obični korisnik sa odgovarajućom šifrom i korisničkim imenom. Međutim, glavni korisnik pristupa glavnom sistemu, a obični korisnik podsistemu i za svaki postoji obrazac. Glavni sistem dopušta da se resetuje šifra i da se dobije izvještaj ako se desi neka promjena, kao i da se vidi stanje senzora, dok kod podsistema, pored osnovnih fukcija da se uključi i isključi alarm, možemo vidjeti samo stanje senzora. 

	Ako dodje do provale, odnosno ako senzor registruje neku promjenu, pokrenut će se stanje pobude. Glavni korisnik preko glavnog sistema u toj situaciji ima više opcija: da upali svjetla u kući, da pozove policiju, kontaktira firmu, pokrene se sirena, te kamera uslika sliku situacije u trenutku pobude. Dakle glavni korisnik, preko glavnog sistema aktivira glavni izlaz, a obični korisnik aktivira preko podsistema obični izlaz koji šalje sliku, obavještava firmu i pali sirenu. 

	Svaka od opcija koje sistem pruža popraćena je odgovarajućim obrascima čije je korištenje očito za svaku situaciju i ne zahtijevaju detaljna objašnjenja.

	Kao što je spomenuto na samom početku, jednostavnost i efikasnost ovog sistema, njegove su osnovne prednosti.

Nadamo se da Vam aplikacija biti korisna i služiti svojoj namjeni.
Hvala na korištenju!

Za više informacija obratiti se na neku od e-mail adresa: 
akovacevic2@etf.unsa.ba
epacariz1@etf.unsa.ba
mkadric3@etf.unsa.ba
adzebo2@etf.unsa.ba
